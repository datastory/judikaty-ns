<html><head><meta http-equiv="content-type" content="application/msword;charset=UTF-8"></head><body>
<style>
Body, font {font-size: 15px; font-family: "Times New Roman", serif; text-align:justify;}
table, td, tr {font-size: 15px; font-family: "Times New Roman", serif; text-align:left;}
</style> 
<table id="box-table-a" width="100%" border="0" cellspacing="0" cellpadding="0">
<tr valign="top"><td width="33%"><b><font face="Times New Roman">Soud:</font></b></td><td width="67%"><b><font face="Times New Roman">Nejvyšší soud</font></b></td></tr>

<tr valign="top"><td width="33%"><b><font face="Times New Roman">Datum rozhodnutí:</font></b></td><td width="67%"><b><font face="Times New Roman">09/03/2014</font></b></td></tr>

<tr valign="top"><td width="33%"><b><font face="Times New Roman">Spisová značka</font></b><b><font face="Times New Roman">:</font></b></td><td width="67%"><b><font face="Times New Roman">3 Tdo 1057/2014</font></b></td></tr>

<tr valign="top"><td width="33%"><b><font face="Times New Roman">ECLI:</font></b></td><td width="67%"><b><font face="Times New Roman">ECLI:CZ:NS:2014:3.TDO.1057.2014.1</font></b></td></tr>

<tr valign="top"><td width="33%"><b><font face="Times New Roman">Typ rozhodnutí:</font></b></td><td width="67%"><b><font face="Times New Roman">USNESENÍ</font></b></td></tr>

<tr valign="top"><td width="33%"><b><font face="Times New Roman">Heslo:</font></b></td><td width="67%"><b><font face="Times New Roman">Loupež<br>
Násilí<br>
Pohrůžka násilí<br>
Porušování domovní svobody<br>
Souběh (konkurence) trestných činů</font></b></td></tr>

<tr valign="top"><td width="33%"><b><font face="Times New Roman">Dotčené předpisy:</font></b></td><td width="67%"><b><font face="Times New Roman">§ 173 odst. 1 tr. zákoník<br>
§ 178 odst. 1 tr. zákoník<br>
§ 178 odst. 2 tr. zákoník</font></b></td></tr>

<tr valign="top"><td width="33%"><b><font face="Times New Roman">Kategorie rozhodnutí:</font></b></td><td width="67%"><b><font face="Times New Roman">D   </font></b></td></tr>
</table>
<br> <b><font size="4" face="Times New Roman">3 Tdo 1057/2014-19</font></b><div align="center"><br>
<br>
<br>
<b><font size="5" face="Times New Roman">U S N E S E N Í</font></b></div><br>
<br>
<font size="4" face="Times New Roman">Nejvyšší soud rozhodl v neveřejném zasedání konaném dne 3. září 2014 o dovolání, které podal obviněný </font><b><font size="4" face="Times New Roman">P. H.</font></b><font size="4" face="Times New Roman"> proti usnesení Krajského soudu v Ostravě ze dne 29. 1. 2014, sp. zn. 5 To 18/2014, jako soudu odvolacího v trestní věci vedené u Okresního soudu v Novém Jičíně pod sp. zn. 20 T 144/2013, </font><b><font size="4" face="Times New Roman">takto:</font></b><br>
<br>
<br>
<font size="4" face="Times New Roman">Podle § 265i odst. 1 písm. e) trestního řádu </font><b><font size="4" face="Times New Roman">se</font></b><font size="4" face="Times New Roman"> dovolání obviněného P. H. </font><b><font size="4" face="Times New Roman">odmítá</font></b><font size="4" face="Times New Roman">.</font><br>
<br>
<div align="center"><b><font size="4" face="Times New Roman">Odůvodnění</font></b><font size="4" face="Times New Roman">:</font></div><div align="center"><b><font size="4" face="Times New Roman">I.</font></b></div><br>
<b><font size="4" face="Times New Roman">Rozsudkem Okresního soudu v Novém Jičíně ze dne 31. 10. 2013, sp. zn. 20 T 144/2013</font></b><font size="4" face="Times New Roman">, byl obviněný P. H. uznán jednak přečinem porušování domovní svobody podle § 178 odst. 1, 2 zákona č. 40/2009 Sb., trestního zákoníku (dále jen „tr. zákoník“), a jednak zločinem loupeže podle § 173 odst. 1 tr. zákoníku, kterých se dle skutkových zjištění dopustil jednáním spočívajícím v tom, že „</font><i><font size="4" face="Times New Roman">dne 1. 3. 2013 kolem 16,00 hod. v N. J., Ž., na ulici U H., neočekávaně vešel neuzamčenými vstupními dveřmi do domu majitelky H. S., dveře za sebou uzamkl a přesto, že byl přítomnou majitelkou domu H. S. vyzván, aby dům ihned opustil, v domě setrval a požadoval po H. S. vydání peněžní částky 8.800,- Kč s odůvodněním, že tuto částku musel na základě exekučního návrhu H. S. vyplatit, a poté co byl s požadavkem odmítnut, tak požadavek zdůraznil pohrůžkou, že ji zabije a když H. S. na situaci reagovala otevřením okna domu a voláním o pomoc, tak jí chytil zezadu za vlasy a tahal od okna a ve fyzické potyčce bránil v použití mobilního telefonu, aby si nemohla přivolat pomoc a od dalšího nátlaku a užívání násilí vůči H. S. upustil až v situaci, kdy se poškozené podařilo uvolnit z jeho držení, odemknout vstupní dveře domu a z domu vyběhnout na ulici, přičemž popsaným násilím H. S. způsobil lehké zranění spočívající ve vytržení chomáče vlasů spojeného s pohmožděním kůže na hlavě, pohmoždění obou zápěstí a předloktí a drobných oděrkách ve tváři, které si vyžádalo 10 dnů léčení</font></i><font size="4" face="Times New Roman">“.  </font><br>
<br>
<font size="4" face="Times New Roman">Za to byl obviněný odsouzen podle § 173 odst. 1 tr. zákoníku za užití § 43 odst. 1 tr. zákoníku k úhrnnému trestu odnětí svobody v trvání 2 (dvou) roků, jehož výkon byl v souladu s § 81 odst. 1 tr. zákoníku a § 82 odst. 1 tr. zákoníku podmíněně odložen na zkušební dobu v trvání 2 (dvou) roků.</font><br>
<br>
<font size="4" face="Times New Roman">Proti rozsudku Okresního soudu v Novém Jičíně ze dne 31. 10. 2013, sp. zn. 20 T 144/2013, podal obviněný odvolání směřující do výroku o vině i výroku o trestu.</font><br>
<font size="4" face="Times New Roman">O odvolání rozhodl </font><b><font size="4" face="Times New Roman">Krajský soud v Ostravě usnesením ze dne 29. 1. 2014, sp. zn. 5 To 18/2014</font></b><font size="4" face="Times New Roman">, a to tak, že podle § 256 tr. ř. odvolání obou obviněných zamítl. </font><br>
<br>
<div align="center"><b><font size="4" face="Times New Roman">II.</font></b></div><br>
<font size="4" face="Times New Roman">Proti citovanému usnesení Krajského soudu v Ostravě ze dne 29. 1. 2014, sp. zn. 5 To 18/2014, podal obviněný P. H. prostřednictvím svého advokáta </font><b><font size="4" face="Times New Roman">dovolání </font></b><font size="4" face="Times New Roman">(č. </font><i><font size="4" face="Times New Roman">l</font></i><font size="4" face="Times New Roman">. 293 - 296), v rámci něhož uplatnil dovolací důvody podle </font><b><font size="4" face="Times New Roman">§ 265b odst. 1 písm. g), </font></b><b><i><font size="4" face="Times New Roman">l</font></i></b><b><font size="4" face="Times New Roman">) tr. ř.</font></b><font size="4" face="Times New Roman">, neboť napadeným usnesením bylo zamítnuto jeho odvolání proti rozsudku, aniž byly splněny procesní podmínky stanovené zákonem pro takové rozhodnutí nebo přestože byl v řízení mu předcházejícím dán důvod pro podání dovolání dle §265b odst. 1 písm. g) tedy, že rozhodnutí  spočívá na nesprávném právním posouzení skutku nebo jiném nesprávném hmotně právním posouzení. </font><br>
<br>
<font size="4" face="Times New Roman">Obviněný má za to, že nebyly naplněny znaky skutkové podstaty trestného činu loupeže dle § 173 odst. 1 tr. zákoníku, ani znaky skutkové podstaty trestného činu porušování domovní svobody podle § 178 odst. 1, 2 tr. zákoníku, když skutkovou podstatu tohoto zločinu nenaplnil ani po objektivní, ani po subjektivní stránce. Soud prvního i druhého stupně nesprávně posoudil zjištěný skutkový děj, když sloučil jemu vytýkané jednání do jednoho skutku, jelikož jeho vstup do domu poškozené H. S., v úmyslu smírně s ní vyřešit majetkové záležitosti zahrnující požadavek na vydání částky 8.800 Kč a použití násilí za účelem zabránění poškozené zavolat policii představují dva odlišné skutky, kdy v případě prvního skutku nebylo vůbec obviněným použito vůči poškozené násilí a v případě druhého skutku násilí sice použito bylo, ale rozhodně nikoli v úmyslu zmocnit se cizí věci. Jak v průběhu trestního řízení uvedl, netušil, zda vůbec a případně kde se požadovaná peněžní částka v domě poškozené nachází, z čehož jasně vyplývá, že se tam nedostavil za účelem loupeže. Násilí, k němuž mezi poškozenou a jím došlo, tak v žádném případě nelze považovat za jednání směřující ke zmocnění se cizí věci, ve smyslu zjednání si možnosti s takovou věcí nakládat s vyloučením toho, kdo ji měl dosud ve své moci. K fyzické potyčce nedošlo v přímé souvislosti s požadavkem odsouzeného na vydání peněžité částky, ale byla reakcí na její snahu zavolat policii. Stran přečinu porušování domovní svobody obviněný namítl, že předmětný dům byl po dobu více než 16 let jeho domovem, do něhož investoval značné finanční prostředky. Při vstupu do tohoto domu dne 1. 3. 2013 pak sice vstupní dveře uzamknul, klíče však zůstaly v zámku, kdy takto učinil, aby je nemohl rušit nikdo zvenčí. Současně obviněný shledává pochybení i v hodnocení subjektivní stránky obou trestných činů, když se údajně nepodařilo zjistit skutečný průběh děje a bylo vycházeno pouze z výpovědi poškozené, která je proti němu zaujatá.</font><br>
<br>
<font size="4" face="Times New Roman">Na základě výše uvedených námitek obviněný navrhl, aby Nejvyšší soud zrušil napadené usnesení Krajského soudu v Ostravě ze dne 29. 1. 2014, sp. zn. 5 To 18/2014, případně obviněného zprostil obžaloby.</font><br>
<br>
<font size="4" face="Times New Roman">K dovolání obviněného se ve smyslu znění § 265h odst. 2 věty první tr. ř. písemně vyjádřil </font><b><font size="4" face="Times New Roman">státní zástupce Nejvyššího státního zastupitelství</font></b><font size="4" face="Times New Roman"> (dále jen „státní zástupce“). </font><br>
<br>
<font size="4" face="Times New Roman">Poté, co zopakoval dosavadní průběh řízení a námitky obviněného, uvedl, že neshledal, že by se v projednávané věci jednalo o extrémní nesoulad mezi učiněnými skutkovými zjištěními na straně jedné a právními závěry soudů na straně druhé. Proto je třeba vycházet ze skutkového stavu zjištěného soudy činnými dříve ve věci, jenž se důvodně opírá zejména o částečné doznání obviněného, výpověď poškozené a svědkyně I. N. a o lékařskou zprávu. Ve vztahu k námitce obviněného, že jeho jednání mělo být posouzeno jako dva skutky, pak státní zástupce uvedl, že celý skutkový děj, popsaný ve výroku o vině rozsudku soudu prvního stupně, je jedním skutkem, skládajícím se ze zaviněného jednání obviněného (vstup do domu, vyslovení požadavku a hrozeb, resp. realizace násilí) a následku (porušení chráněných objektů, resp. konkrétněji současně reakce a obrana poškozené). Obviněný totiž v žádném okamžiku neukončil předchozí skutek, v jehož rámci by nastal následek, ale kontinuálně pokračoval v jednom započatém útoku (až do útěku poškozené na ulici). Obviněný znaky objektivní stránky skutkové podstaty zločinu loupeže podle § 173 odst. 1 tr. zákoníku naplňoval již od počátku, neboť v podstatě ihned po vstupu do domu žádal poškozenou o peníze s tím, že ji jinak zabije. Skutečnost, že následně uplatňoval násilí v poškozené i z důvodu zabránění jí v přivolání pomoci, na tom ničeho nemění (obviněný totiž realizoval, jak již bylo řečeno, kontinuální jednání, vedené stále stejným primárním cílem). Ve vztahu k přečinu porušování domovní svobody podle § 178 odst. 1, 2 tr. zákoníku státní zástupce uvedl, že není rozhodné, zda obviněnému nemovitost dříve náležela či ji užíval, neboť objektem ochrany tohoto deliktu je především domovní svoboda (nikoli nemovitost jako taková) a ta v daném okamžiku svědčila právě poškozené jako aktuální uživatelce. Státní zástupce dále uvedl, že se domnívá, že obviněný zjevně jednal zcela záměrně, neboť realizace jeho postupu v podstatě, stran subjektivní stránky, jiný závěr než dovození přímého úmyslu podle § 15 odst. 1 písm. a) tr. zákoníku neumožňuje.</font><br>
<br>
<font size="4" face="Times New Roman">Vzhledem k výše uvedeným závěrům státní zástupce navrhl, aby Nejvyšší soud dovolání obviněného odmítl podle  § 265i odst. 1 písm. e) tr. ř., neboť je zjevně neopodstatněné.</font><br>
<br>
<div align="center"><b><font size="4" face="Times New Roman">III.</font></b></div><br>
<b><font size="4" face="Times New Roman">Nejvyšší soud jako soud dovolací</font></b><font size="4" face="Times New Roman"> (§ 265c tr. ř.) především zkoumal, zda je výše uvedené dovolání přípustné, zda bylo podáno včas a oprávněnou osobou, zda má všechny obsahové a formální náležitosti a zda poskytuje podklad pro věcné přezkoumání napadeného rozhodnutí či zda tu nejsou důvody pro odmítnutí dovolání. Přitom dospěl k následujícím závěrům:</font><br>
<br>
<font size="4" face="Times New Roman">Dovolání proti usnesení Krajského soudu v Ostravě ze dne 29. 1. 2014, sp. zn. 5 To 18/2014, je přípustné z hlediska ustanovení § 265a odst. 1, 2 písm. h) tr. ř., protože bylo rozhodnuto ve druhém stupni, dovolání napadá pravomocné rozhodnutí soudu ve věci samé, přičemž směřuje proti rozhodnutí, jímž byl zamítnut řádný opravný prostředek proti rozsudku, kterým byl obviněný uznán vinným a byl mu uložen trest. Obviněný je § 265d odst. 1 písm. b) tr. ř. osobou oprávněnou k podání dovolání (pro nesprávnost výroku rozhodnutí soudu, který se ho bezprostředně dotýká). Dovolání, které splňuje náležitosti obsahu dovolání podle § 265f odst. 1 tr. ř., podal prostřednictvím svého obhájce, tedy v souladu s ustanovením § 265d odst. 2 tr. ř., ve lhůtě uvedené v § 265e odst. 1 tr. ř. a na místě určeném týmž zákonným ustanovením.</font>
<ul></ul>
<br>
<font size="4" face="Times New Roman">Nejvyšší soud se proto dále zabýval otázkou opodstatněnosti obviněným uplatněných dovolacích důvodů.</font><br>
<br>
<font size="4" face="Times New Roman">Protože dovolání je možné učinit pouze z důvodů uvedených v § 265b tr. ř., bylo nutno posoudit, zda obviněným P. H. vznesené námitky naplňují jím uplatněné zákonem stanovené dovolací důvody podle § 265b odst. 1 písm. g), l) tr. ř.</font><br>
<br>
<font size="4" face="Times New Roman">Pokud jde o dovolací důvod podle </font><b><font size="4" face="Times New Roman">§ 265b odst. 1 písm. </font></b><b><i><font size="4" face="Times New Roman">l</font></i></b><b><font size="4" face="Times New Roman">) tr. ř.</font></b><font size="4" face="Times New Roman">, lze dovolání podat, jestliže bylo rozhodnuto o zamítnutí nebo odmítnutí řádného opravného prostředku proti rozsudku nebo usnesení uvedenému v § 265a odst. 2 písm. a) – g) tr. ř., aniž byly splněny procesní podmínky stanovené zákonem pro takové rozhodnutí nebo byl v řízení mu předcházejícím dán důvod dovolání uvedený v písm. a) – k). Tento dovolací důvod tedy spočívá ve dvou alternativách. První alternativa spočívá v tom, že bylo rozhodnuto o zamítnutí nebo odmítnutí řádného opravného prostředku proti rozsudku nebo usnesení uvedenému v § 265a odst. 2 písm. a) a g) tr. ř., aniž byly splněny procesní podmínky stanovené zákonem pro takové rozhodnutí, nebo v rámci druhé alternativy zde byl v řízení mu předcházejícím dán důvod dovolání uvedený v písmenech a) až k). </font><br>
<br>
<font size="4" face="Times New Roman">První alternativa ustanovení § 265b odst. 1 písm. </font><i><font size="4" face="Times New Roman">l</font></i><font size="4" face="Times New Roman">) tr. ř. by měla své místo pouze tehdy, pokud by došlo k rozhodnutí odvolacího soudu bez věcného přezkoumání řádného opravného prostředku obviněného. V trestní věci obviněného je však naprosto zřejmé, že Krajský soud v Ostravě odvolání obviněného projednal a také z podnětu tohoto odvolání rozhodl výše uvedeným usnesením. Uplatnění dovolacího důvodu podle § 265b odst. 1 písm. </font><i><font size="4" face="Times New Roman">l</font></i><font size="4" face="Times New Roman">) tr. ř. v jeho první alternativě, proto nepřichází v úvahu. </font><br>
<br>
<font size="4" face="Times New Roman">V úvahu tak přichází uplatnění tohoto dovolacího důvodu v jeho druhé variantě, tedy že v řízení předcházejícím napadenému rozhodnutí byl dán některý z  důvodů dovolání, jak jsou uvedeny v  ustanovení § 265b odst. 1 písm. a) až k) tr. ř., kdy obviněný odkázal na dovolací důvod uvedený pod písm. g).</font><br>
<br>
<font size="4" face="Times New Roman">V  rámci </font><b><font size="4" face="Times New Roman">dovolacího důvodu dle § 265b odst. 1 písm. g) tr. ř.</font></b><font size="4" face="Times New Roman"> je pak možno namítat, že skutek, jak byl v původním řízení soudem zjištěn, byl nesprávně kvalifikován jako určitý trestný čin, ačkoliv šlo o jiný trestný čin nebo nešlo o žádný trestný čin. Vedle těchto vad, které se týkají právního posouzení skutku, lze vytýkat též jiné nesprávné hmotně právní posouzení, jímž se rozumí právní posouzení jiné skutkové okolnosti, která má význam z hlediska hmotného práva. Z dikce ustanovení § 265b odst. 1 písm. g) tr. ř. přitom vyplývá, že ve vztahu ke zjištěnému skutku je možné dovoláním namítat toliko vady právní (srov. např. názor vyslovený v usnesení Ústavního soudu sp. zn. IV. ÚS 73/03, sp. zn. II. ÚS 279/03, sp. zn. IV. ÚS 449/03). </font><u><font size="4" face="Times New Roman">Nejvyšší soud tedy není oprávněn v dovolacím řízení přezkoumávat postup soudů nižších stupňů při dokazování a hodnocení důkazů, ale vychází toliko z konečných skutkových zjištění učiněných soudy nižších stupňů a v návaznosti na tato stabilizovaná skutková zjištění posuzuje správnost aplikovaného hmotně právního posouzení</font></u><font size="4" face="Times New Roman">. </font><u><font size="4" face="Times New Roman">Tato skutková zjištění nemůže změnit, a to jak na základě případného doplnění dokazování, tak i v závislosti na jiném hodnocení v předcházejícím řízení provedených důkazů. Nejvyšší soud v řízení o dovolání není jakousi třetí instancí přezkoumávající skutkový stav věci v celé šíři, neboť těžiště dokazování leží v řízení před soudem prvního stupně, jehož skutkové závěry může doplňovat, popřípadě korigovat toliko soud odvolací prostředky k tomu určenými zákonem</font></u><font size="4" face="Times New Roman"> (např. rozhodnutí Ústavního soudu sp. zn. I. ÚS 412/02, III. ÚS 732/02). Porušení určitých procesních ustanovení může být rovněž důvodem k dovolání, nikoli však podle § 265b odst. 1 písm. g) tr. ř., ale jen v případě výslovně stanovených jiných dovolacích důvodů [zejména podle § 265b odst. 1 písm. a), b), c), d), e), f) a </font><i><font size="4" face="Times New Roman">l</font></i><font size="4" face="Times New Roman">) tr. ř.], (viz přiměř. usnesení Nejvyššího soudu ze dne   31. 1. 2007, sp. zn. 5 Tdo 22/2007). </font><br>
<br>
<font size="4" face="Times New Roman">Ze skutečností blíže rozvedených v předcházejícím odstavci tedy vyplývá, že </font><u><font size="4" face="Times New Roman">východiskem pro existenci dovolacího důvodu podle § 265b odst. 1 písm. g) tr. ř. jsou v pravomocně ukončeném řízení stabilizovaná skutková zjištění vyjádřená v popisu skutku v příslušném výroku rozhodnutí ve věci samé, popř. i další soudem (soudy) zjištěné okolnosti relevantní z hlediska norem hmotného práva</font></u><font size="4" face="Times New Roman"> (především trestního, ale i jiných právních odvětví). Předpokladem existence dovolacího důvodu podle § 265b odst. 1 písm. g) tr. ř., kterou obviněný uplatnil, je tak nesprávná aplikace hmotného práva, ať již jde o hmotně právní posouzení skutku nebo o hmotně právní posouzení jiné skutkové okolnosti. Proto nelze přihlížet k námitkám obviněného, v rámci nichž namítá </font><u><font size="4" face="Times New Roman">nesprávné hodnocení důkazů</font></u><font size="4" face="Times New Roman"> (zejména výpovědi poškozené H. S., kterou označil za proti jeho osobě zaujatou) a </font><u><font size="4" face="Times New Roman">vadná skutková zjištění</font></u><font size="4" face="Times New Roman"> (námitka, že nebylo prokázáno, jak se skutečně skutkový děj odehrál), když </font><u><font size="4" face="Times New Roman">prosazuje vlastní hodnotící úvahy ve vztahu k provedeným důkazům</font></u><font size="4" face="Times New Roman"> (obecná námitka, že tvrzené skutečnosti z provedených důkazů nevyplývají) a i </font><u><font size="4" face="Times New Roman">vlastní verzi skutkového stavu věci</font></u><font size="4" face="Times New Roman"> (kdy uvedl, že se do bytu poškozené dostavil za účelem řešení jeho finančních obtíží, nikoli však s úmyslem užít vůči ní násilí, kdy současně uvedl, že předmětný dům byl po 16 let jeho domovem, do něhož investoval značné finanční prostředky). </font><br>
<br>
<font size="4" face="Times New Roman">Takto vznesené námitky jsou založeny na podkladě jeho vlastního hodnocení provedených důkazů a ve skutečnosti se týkají procesní stránky věci (provádění a hodnocení důkazů) a směřují (v prospěch obviněného) k revizi skutkových zjištění, ze kterých odvolací soud při hmotně právním posouzení skutku vycházel. Z uvedených skutkových (procesních) výhrad obviněný vyvozuje závěr o nesprávném právním posouzení skutku a jiném nesprávném hmotně právním posouzení. To znamená, že obviněný výše uvedený dovolací důvod částečně nezaložil na hmotně právních - byť v dovolání formálně proklamovaných - důvodech, nýbrž </font><i><font size="4" face="Times New Roman">na procesním základě (§ 2 odst. 5, 6 tr. ř.) se domáhal přehodnocení soudem učiněných skutkových závěrů</font></i><font size="4" face="Times New Roman">. </font><br>
<br>
<font size="4" face="Times New Roman">Dále obviněný namítl, že nebyly naplněny znaky skutkové podstaty zločinu loupeže podle §  173 odst. 1 tr. zákoníku a přečinu porušování domovní svobody podle § 178 odst. 1, 2 tr. zákoníku, jimiž byl uznán vinným, kterážto námitka je podřaditelná pod jím uplatněný dovolací důvod podle § 265b odst. 1 písm. g) tr. ř. Podřaditelnou je též námitka nesprávného posouzení jeho jednání jako jednoho skutku, neboť má za to, že se jedná o skutky dva.</font><br>
<br>
<font size="4" face="Times New Roman">Zločinu loupeže podle </font><b><font size="4" face="Times New Roman">§ 173 odst. 1 tr. zákoníku</font></b><font size="4" face="Times New Roman"> se dopustí ten, </font><i><font size="4" face="Times New Roman">kdo, proti jinému užije násilí nebo pohrůžky bezprostředního násilí v úmyslu zmocnit se cizí věci</font></i><font size="4" face="Times New Roman">. Za to bude </font><i><font size="4" face="Times New Roman">potrestán odnětím svobody na dvě léta až deset let</font></i><font size="4" face="Times New Roman">.</font><br>
<br>
<font size="4" face="Times New Roman">Zločin loupeže má dva objekty. Předmětem ochrany je jednak </font><u><font size="4" color="#0000FF" face="Times New Roman">osobní svoboda</font></u><font size="4" face="Times New Roman"> a jednak majetek, jehož se pachatel chce zmocnit. Objektivní stránka záleží v  použití násilí nebo pohrůžky bezprostředního násilí v úmyslu zmocnit se cizí věci, jakožto prostředků k překonání kladeného nebo očekávaného odporu napadené osoby.</font><br>
<br>
<i><font size="4" face="Times New Roman">Násilím</font></i><u><font size="4" face="Times New Roman"> se rozumí použití fyzické síly k překonání nebo zamezení kladeného nebo očekávaného odporu. Násilí musí být prostředkem nátlaku na </font></u><u><font size="4" color="#0000FF" face="Times New Roman">vůli</font></u><u><font size="4" face="Times New Roman"> napadeného. Není podmínkou, aby napadený poškozený kladl odpor</font></u><font size="4" face="Times New Roman">, např. když si je vědom fyzické převahy útočníka nebo útočníků a z obavy před dalším násilím odpor raději vůbec neprojevuje a plně se podrobuje </font><u><font size="4" color="#0000FF" face="Times New Roman">vůli</font></u><font size="4" face="Times New Roman"> pachatele. </font><i><u><font size="4" face="Times New Roman">Pohrůžka bezprostředního násilí</font></u></i><u><font size="4" face="Times New Roman"> je pohrůžka takovým násilím, které má být vykonáno ihned, nepodrobí-li se napadený vůli útočníka. </font></u><i><u><font size="4" face="Times New Roman">Pohrůžka bezprostředního násilí</font></u></i><u><font size="4" face="Times New Roman"> je zpravidla vyjádřena výslovně, ale stačí i konkludentní jednání</font></u><font size="4" face="Times New Roman"> (např. obstoupení napadeného, napřahování k úderu či zatínání pěstí spojené s posunky, z nichž vyplývá odhodlání použít ihned násilí), je-li z něho a ostatních okolností zřejmé, že násilí se uskuteční ihned, nepodrobí-li se napadený vůli pachatele (srov. R 1/1980). Násilí nebo pohrůžka bezprostředního násilí jsou </font><i><font size="4" face="Times New Roman">prostředkem ke zmocnění se cizí věci</font></i><font size="4" face="Times New Roman">, </font><u><font size="4" face="Times New Roman">musí tedy předcházet zmocnění se věci</font></u><font size="4" face="Times New Roman">. </font><i><font size="4" face="Times New Roman">Zmocněním</font></i><font size="4" face="Times New Roman"> se cizí věci se rozumí, že si pachatel zjedná možnost s takovou věcí nakládat s vyloučením toho, kdo ji měl dosud ve své moci. Zmocnění se věci tudíž představuje převedení faktické moci nad ní z oprávněné osoby na pachatele. Následně po užití násilí nebo pohrůžky bezprostředního násilí pachatelem vůči napadenému poškozenému je již nerozhodné, zda </font><i><font size="4" face="Times New Roman">pachatel sám odejme věc</font></i><font size="4" face="Times New Roman"> napadeného, nebo ji </font><i><font size="4" face="Times New Roman">napadený poškozený</font></i><font size="4" face="Times New Roman"> v důsledku použitého násilí nebo pod vlivem pohrůžky bezprostředního násilí pachateli </font><i><font size="4" face="Times New Roman">vydá</font></i><font size="4" face="Times New Roman">. </font><br>
<br>
<i><font size="4" face="Times New Roman">Úmysl</font></i><font size="4" face="Times New Roman"> pachatele (srov. § 15 tr. zákoníku) se musí vztahovat jak k násilnému jednání, jímž chce pachatel překonat nebo znemožnit odpor oběti, pro který se jinak nemůže věci zmocnit, tak k tomu, aby se zmocnil cizí věci. Úmysl nemusí směřovat k trvalé dispozici s věcí, postačí i úmysl směřující k zmocnění se věci k přechodnému užíví nebo k jejímu zničení apod. </font><u><font size="4" face="Times New Roman">Trestný čin loupeže podle § 173 odst. 1 tr. zákoníku je </font></u><i><font size="4" face="Times New Roman">dokonán</font></i><u><font size="4" face="Times New Roman"> již užitím násilí nebo pohrůžky bezprostředního násilí proti někomu v úmyslu zmocnit se cizí věci, aniž by bylo třeba, aby tento úmysl byl uskutečněn</font></u><font size="4" face="Times New Roman"> (srov. SR 20/1998–1). Tedy i když pachatel po použití násilí dobrovolně upustí od uskutečnění svého úmyslu zmocnit se cizí věci, trestnost trestného činu loupeže nezaniká podle § 8 odst. 3 tr. zákoníku, protože čin byl již dokonán (srovnej Šámal, P. a kol. Trestní zákoník II. § 140 – 421. Komentář. 2. vydání. Praha: C. H. Beck, 2012, str. 1727 − 1731).</font><br>
<br>
<font size="4" face="Times New Roman">Přečinu porušování domovní svobody podle </font><b><font size="4" face="Times New Roman">§ 178 odst. 1, 2 tr. zákoníku</font></b><font size="4" face="Times New Roman"> se dopustí ten, </font><i><font size="4" face="Times New Roman">kdo neoprávněně vnikne do obydlí jiného nebo tam neoprávněně setrvá, a současně užije-li při činu uvedeném v odstavci 1 násilí nebo pohrůžky bezprostředního násilí nebo překoná-li překážku, jejímž účelem je zabránit vniknutí</font></i><font size="4" face="Times New Roman">.</font><br>
<br>
<i><font size="4" face="Times New Roman">Objektem</font></i><font size="4" face="Times New Roman"> tohoto trestného činu je </font><i><font size="4" face="Times New Roman">domovní svoboda</font></i><font size="4" face="Times New Roman"> zaručená čl. 12 Listiny základních práv a svobod. </font><u><font size="4" face="Times New Roman">Ochrana se vztahuje na ty </font></u><i><u><font size="4" face="Times New Roman">prostory, které uživatel drží k bydlení</font></u></i><u><font size="4" face="Times New Roman">, tj. kde má svou domácnost a své soukromí. Tímto ustanovením je </font></u><i><u><font size="4" face="Times New Roman">chráněn jakýkoli oprávněný uživatel</font></u></i><font size="4" face="Times New Roman">, zejména nájemce domu, bytu nebo jiné prostory sloužící k bydlení, tedy nejen vlastník, a to proti komukoli (srov. R 30/1965). </font><i><font size="4" face="Times New Roman">Neoprávněným vniknutím </font></i><font size="4" face="Times New Roman">do obydlí jiného je nežádoucí, bez souhlasu nebo proti vůli oprávněného uživatele uskutečněné </font><i><font size="4" face="Times New Roman">vejití do domu, bytu nebo jiné prostory sloužící k bydlení</font></i><font size="4" face="Times New Roman">, jakož i do příslušenství k nim náležející, jímž se zasahuje do domovní svobody jiného. </font><i><u><font size="4" face="Times New Roman">Neoprávněným setrváním </font></u></i><u><font size="4" face="Times New Roman">v obydlí jiného se pak rozumí případ, kdy pachatel se do domu, bytu nebo jiné prostory sloužící k bydlení, popř. do příslušenství k nim náležejícím dostane oprávněně, tedy se souhlasem oprávněné osoby, ale potom se vzepře vůli (projevené výslovně nebo konkludentně) oprávněného uživatele a </font></u><i><u><font size="4" face="Times New Roman">bez oprávnění se odmítá vzdálit</font></u></i><font size="4" face="Times New Roman">, čímž zasáhne do domovní svobody jiného. Proti útoku, který směřuje proti domovní svobodě způsobem uvedeným v § 178 odst. 1 tr. zákoníku, tedy neoprávněným vniknutím do obydlí jiného nebo neoprávněným setrváním v něm, je přípustná </font><i><font size="4" face="Times New Roman">nutná obrana.</font></i><font size="4" face="Times New Roman"> Po subjektivní stránce jde o </font><i><font size="4" face="Times New Roman">úmyslný </font></i><font size="4" face="Times New Roman">trestný čin. </font><br>
<br>
<i><font size="4" face="Times New Roman">Násilí</font></i><font size="4" face="Times New Roman">, jež pachatel </font><i><font size="4" face="Times New Roman">užije</font></i><font size="4" face="Times New Roman"> při neoprávněném vniknutí do obydlí jiného nebo setrvání tam, může směřovat jak proti </font><i><font size="4" face="Times New Roman">osobě</font></i><font size="4" face="Times New Roman">, např. proti oprávněnému uživateli domu, bytu nebo jiné prostory sloužící k bydlení, kdy zpravidla bude směřovat </font><i><font size="4" face="Times New Roman">k překonání nebo zamezení kladeného nebo očekávaného odporu</font></i><font size="4" face="Times New Roman"> proti vniknutí do obydlí, tak i proti </font><i><font size="4" face="Times New Roman">věci</font></i><font size="4" face="Times New Roman">, např. vypáčení dveří, rozbití okna, usmrcení hlídacího psa (srovnej Šámal, P. a kol. Trestní zákoník II. § 140 – 421. Komentář. 2. vydání. Praha: C. H. Beck, 2012, str. 1775 − 1778). </font><br>
<br>
<font size="4" face="Times New Roman">Při posuzování skutkového děje se zcela jistě nelze omezovat na pouhé slovní vyjádření jednotlivých znaků skutkové podstaty slovy zákona, nýbrž je nezbytné se zabývat i vnitřní kauzální strukturou tohoto deliktu. S ohledem na námitku obviněného je podstatné především si ujasnit, zda dva trestné činy, které měl obviněný spáchat, byly spáchány jedním nebo dvěma skutky. Je třeba odlišovat pojmy jednota skutku a totožnost skutku. Jednota skutku je pojem hmotně právní a je rozhodující právě pro určení, zda jde o souběh jednočinný nebo vícečinný. Za jeden skutek se v nauce i praxi (srov. č. 8/1985 Sb. rozh. tr.) považují všechny ty projevy vůle pachatele navenek, které jsou příčinou následku významného z hlediska trestního práva, pokud jsou zahrnuty zaviněním. Podstatu skutku tvoří jednání. Rámec aktů zahrnutých do jednání je však určen trestněprávně relevantním konkrétním následkem, jehož musí být jednání příčinou. Jedná se o následek, který je znakem některého konkrétního trestného činu.</font><br>
<br>
<font size="4" face="Times New Roman">Dle skutkových zjištění v projednávané věci obviněný přišel do domu poškozené H. S., vědom si toho, že se nejedná o jeho dům, uzamkl za sebou dveře, s úmyslem vymoci na ní peníze, kdy poškozená na uvedené reagovala odmítnutím a vyzvala jej k odchodu, což obviněný neučinil, v domě setrval a vůči poškozené směřoval pohrůžku fyzické újmy, a když se poškozená pokusila opustit dům, fyzicky ji napadl, kdy uvedeného jednání zanechal až poté, co se poškozené podařilo utéci z domu na ulici. </font><br>
<br>
<font size="4" face="Times New Roman">Z uvedeného popisu skutkového děje je zřejmé, že jednání obviněného je jedním skutkem, naplňujícím dva trestné činy, kdy je zde na jedné straně zaviněné jednání obviněného (neoprávněné setrvání v domě i přes nesouhlas poškozené, vznesení požadavku na vydání peněz, vyslovení výhrůžky zabití, fyzický atak na poškozenou snažící se zavolat si pomoc), a na straně druhé následek jeho jednání spočívající v porušení zájmu chráněného trestním zákonem, tedy osobní a domovní svoboda poškozené a její majetek, kdy nelze opomenout, že zločin loupeže je podle § 173 odst. 1 tr. zákoníku se řadí k tzv. předčasně dokonaným trestným činům, neboť loupež je dokonána již užitím násilí nebo pohrůžky bezprostředního násilí proti někomu v úmyslu zmocnit se cizí věci, v projednávané věci peněz. Pokud by se jednalo o dva skutky, jak namítá obviněný, musel by zde existovat okamžik jasně dělící oba takové skutky, kdy první z nich by musel být ukončen následkem, a druhý by teprve započal. V projednávané věci však jednal obviněný kontinuálně, kdy v průběhu děje reagoval na chování obviněné (její nesouhlas s jeho požadavkem na vydání peněz, žádost o opuštění bytu, otevření okna a snahu o zavolání pomoci). Obviněný tak jedním skutkem naplnil skutkové podstaty dvou trestných činů, tedy se jedná o jednočinný souběh trestných činů loupeže a porušování domovní svobody, resp. jednočinný souběh nestejnorodý. </font><br>
<br>
<font size="4" face="Times New Roman">S ohledem na výše uvedené je pak zřejmé, že obviněný svým jednáním naplnil objektivní stránku zločinu loupeže podle § 173 odst. 1 tr. zákoníku, neboť vstoupil do domu a vyslovil požadavek na vydání peněz, který doprovázel výhrůžkou, že pokud tak neučiní, tak ji zabije. Jak bylo uvedeno výše, zločin loupeže je dokonán </font><u><font size="4" face="Times New Roman">již užitím pohrůžky bezprostředního násilí</font></u><font size="4" face="Times New Roman"> proti někomu v úmyslu zmocnit se cizí věci, aniž by bylo třeba, aby tento úmysl byl uskutečněn (srov. SR 20/1998–1). Takováto výhrůžka zcela jistě mohla s ohledem na daný okamžik v poškozené vyvolat oprávněnou obavu o život a zdraví. Pokud pak následně na poškozenou zaútočil, aby jí zabránil v přivolání pomoci, tímto reagoval na její nesouhlasné chování, přičemž však jeho záměr zůstával stále stejný – donutit poškozenou k vydání peněz. </font><br>
<br>
<font size="4" face="Times New Roman">Stran přečinu porušování domovní svobody podle § 178 odst. 1, 2 tr. zákoníku státní zástupce správně uvedl, že není rozhodné, zda nemovitost, kde k činu došlo, pachateli dříve náležela či ji jakkoli užíval. Tedy je zcela irelevantní pro posouzení uvedeného, zda v předmětném domě dříve obviněný bydlel. Chráněna je zde totiž domovní svoboda (svoboda obydlí – srov. R 16/1995) jak vlastníka, tak uživatele domu, bytu nebo jiné prostory sloužící k bydlení a příslušenství k nim náležející (obydlí). Poškozená H. S. byla v předmětné době oprávněnou uživatelkou domu, a proto jí svědčila ochrana domovní svobody, kteroužto obviněný svým jednáním porušil. Dle právní věty byl obviněný shledán vinným z toho, že poté, co byl poškozenou vyzván k opuštění domu, toto neučinil a proti její vůli v domě setrval. Objektivní stránka přečinu porušování domovní svobody podle § 178 odst. 1, 2 tr. zákoníku tedy byla naplněna.</font><br>
<br>
<font size="4" face="Times New Roman">Nejvyšší soud nepřisvědčil ani námitce stran neprokázání úmyslu. Obviněný vstoupil do domu, zamknul za sebou dveře a poškozenou nutil k vydání peněz, kdy uvedené doprovázel výhrůžkou bezprostředního násilí. Takové jednání, zejména zamčení dveří v cizím domě, svědčí o jeho úmyslu jednat způsobem, který předpokládal nesouhlas poškozené, tedy úmyslu přímém podle § 15 odst. 1 písm. a) tr. zákoníku. Obviněný tedy jednal zcela záměrně. </font><br>
<br>
<font size="4" face="Times New Roman">Nejvyšší soud tedy dospěl k závěru, že napadené rozhodnutí odvolacího soudu, není zatíženo vytýkanými vadami, což znamená, že dovolání obviněného nebylo možno přiznat jakékoli opodstatnění.</font><br>
<br>
<div align="center"><b><font size="4" face="Times New Roman">IV.</font></b></div><br>
<font size="4" face="Times New Roman">Podle § 265i odst. 1 písm. e) tr. ř. </font><b><font size="4" face="Times New Roman">Nejvyšší soud dovolání odmítne</font></b><font size="4" face="Times New Roman">, jde-li o dovolání zjevně neopodstatněné. S ohledem na shora stručně (§ 265i odst. 2 tr. ř.) uvedené důvody Nejvyšší soud v souladu s citovaným ustanovením zákona dovolání obviněného P. H. odmítl</font><font size="4" color="#2F2F2F" face="Times New Roman">.</font><font size="4" face="Times New Roman"> </font><br>
<br>
<font size="4" face="Times New Roman">Za podmínek § 265r odst. 1 písm. a) tr. ř. učinil toto rozhodnutí v neveřejném zasedání.</font><br>
<br>
<br>
<b><font size="4" face="Times New Roman">Poučení:</font></b><font size="4" face="Times New Roman"> Proti rozhodnutí o dovolání není s výjimkou obnovy řízení opravný prostředek     přípustný (§ 265n tr. ř.).</font><br>

<p><div align="center"><br>
<font size="4" face="Times New Roman">V Brně dne 3. září 2014</font></div><br>
<div align="center"></div><font size="4" face="Times New Roman">	                             Předseda senátu:</font><br>
<font size="4" face="Times New Roman">	                           JUDr. Petr Šabata         </font><br>
<br>
<br>
<br>
<br>
<br>

<p><font size="4" face="Times New Roman"> </font><br>
<br>
 
</body></html>
